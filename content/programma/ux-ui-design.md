---
title: UX & UI design
semester: 2
studycredits: 6
weight: 20
tags:
- ui
- ux
- Testing
- prototype
pillar: design
tools: "Figma, pen & papier"
---

In deze module leren we **designen voor de eindgebruiker**. We bekijken **verschillende technieken** om een product te maken dat precies **op maat van de doelgroep** is. Het eerste onderdeel in onze workflow is **research**. Nadat we een onderzoek gedaan hebben, gaan we met deze kennis aan de slag om een eerste prototype te maken. Een **eerste prototype** kan op papier gebeuren. Heel snel gaan we met Figma aan de slag. Figma is gemaakt voor ontwerpers en het is de snelste manier om gebruikerservaringen te ontwerpen, te prototypen en te delen of het nu gaat over websites of mobiele apps of over spraakinteracties.

Uiteindelijk **testen** we of alles op een logische plaats staat, of gebruikers onze app of website goed kunnen gebruiken en hoe we de **eerste stappen naar** een **afgewerkt design** kunnen zetten.
In deze eerste design module ga je ook zorgen dat je je basisbouwstenen voor webdevelopment beheerst: **HTML** en **CSS** leer je zelfstandig met behulp van blended learning.

Patterns, usability heuristics, design thinking en Gestalt theorie komen aan bod in de uitlegsessies. Elke editie nodigen we professionals uit om hun expertise op het gebied van User Experience te delen. Zo kwamen bijvoorbeeld al knappe casussen van Skinn Branding Agency uitgebreid aan bod.

In de werkcolleges oefenen we de verschillende aspecten van de workflow. De verschillende challenges maken het uitdagend om je te verdiepen in User Experience.

Een goede User Interface draagt bij tot een betere <a class="js-module-link" href="/programma/user-experience-design/">User experience</a>.
In deze module leer je hoe je de principes van visual design zoals typgrafie, kleur, layout en vertical rhythm kan toepassen om een aantrekkelijke, uitnodigende en gebruiksvriendelijke interface te ontwerpen.
Je leert werken met **Figma** om interfaces te ontwerpen. **Photoshop** gebruiken we om foto's te bewerken en assets aan te maken.
