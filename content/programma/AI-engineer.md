---
title: AI Engineer
intro: Het verkeer slimmer aansturen, kanker sneller opsporen, misdaden oplossen door het verbeteren van lage resolutie beelden en robots aansturen. Supervised learning en Neurale netwerken doen jou dromen van het ontwikkelen van AI software die zelf leert patronen ontdekken, voorspellingen maken of objecten herkennen. Software die net dat beetje slimmer is en nieuwe inzichten vindt in de immer streamende data.
layout: profile
track: ai-engineer
future:
- AI Analyst
- Data Scientist
- Data Engineer
- Machine Learning Engineer
- AI developer
---

Je bent een goed abstracte denker, maar de AI ontwikkelaar van de 21e eeuw is geen wiskunde genie.  Het is een gedreven software engineer die data stromen beheerst, het beste haalt uit bestaande libraries, frameworks en (cloud) services en ze combineert tot een krachtig geheel. Met als kers op de taart een goed doordachte API die het mogelijk maakt om rond jouw nieuwe “artificieel brein” creatie een aantrekkelijk en gebruiksvriendelijke interface te bouwen.

## Voor wie?

Als AI Engineer ben je gebeten door software ontwikkeling (Python) en AI technologie (Tensorflow, Keras, Scikit…). Het lijkt je fascinerend om te begrijpen hoe een artificieel brein kan leren uit data en sensors. Je hoeft geen wiskunde genie te zijn, maar je bent bereid om je te verdiepen in statistiek en het zoeken naar inzichten in grote hoeveelheden data. Daarnaast wil je een software ontwikkelaar worden die volgens regels van de kunst samenwerkt in een team van probleem oplossers en creatievelingen.

## Wat zal je leren?

Met “Big Data software” en Azure/AWS/Google cloud services leer je streaming en batch data verwerken op een manier dat een AI algoritme er mee aan de slag kan. Je verdiept je in geavanceerde programmeervaardigheden en de typische AI libraries. Je kiest de juiste Machine & Deep Learning technologie en je bouwt een AI software dat die data interpreteert. Je beheert je software deployment met een Continuous Integration en Deployment pipeline zodat je AI constant verbetert en bijleert. Ook laat dit toe dat je je software kan uitrollen op zowel een Cloud service of op een krachtige GPU datacenter.

## Waarom MCT?

Onze docenten waren voor de hype reeds actief in AI. Onze top expert Wouter Gevaert zelfs sinds 2008. Reeds in 2014 starte een groep van docenten en onderzoekers met projecten rond IoT, data analyse en AI.  Ook vandaag voeren 4 gespecialiseerde onderzoekers AI projecten uit voor Vlaamse bedrijven. Zij delen hun expertise regelmatig met jou, en zorgen voor een uitgebreid netwerk van AI gerelateerde bedrijven (stages, gastlectoren, studentenprojecten…).

{{< figure src="/img/jpg/JameiSweetMustard.jpg" title="Onze MCT AI studenten op de stand-up meeting van het innovatieve bedrijf Sweet Mustard" >}}

MCT studenten die zich verdiepten in AI komen terecht in een innovatieve bedrijven zoals Sweet mustard of ML6. Dat laatste bedrijf is een internationale topper in AI consulting. Kiezen voor een MCT AI keuzetraject is simpelweg kiezen voor de AI Bachelor met de beste AI traditie, onderwijs en onderzoek.
