---
title: Project One
semester: 2
weight: 50
tags: "#waterfall #pm #prototyping #maker #integrate"
pillar: project
---
**Project One is je eerste integratiemodule: je bewijst door zelfstandig (waterfall) binnen de gegeven richtlijnen (maar met veel ruimte voor je eigen creatieve invulling) een persoonlijke case volledig uit te werken, te documenteren en te presenteren tijdens de projectweken. Je verdiept hiermee je eerder verworven technische competenties en bewijst je project skills: (PM, TimeManagement, leren reflecteren, product prototyping technieken, presentatietechnieken, … ) die je in verschillende sessies met medewerking van gastsprekers uit de industrie hebt aangeleerd gekregen.**

De module Project One scherpt je schriftelijke communicatie aan, biedt een inleidende sessie over leren presenteren en leert je op een kritische manier omgaan met bronnen.
Behoorlijk wat aandacht gaat ook naar leren reflecteren: naast de basics leer je meer over het hoe en waarom van reflecteren van professionals uit the field; stagegevers en alumni komen graag getuigen over ze groeien als professional door stil te staan bij wat goed werkte en wat misschien wat minder goed ging.  

Een viertal sessies gaat naar maker skills: je wil je projectwerk immers ook graag een functionele behuizing geven. Op een pragmatische manier komen 3D printing, lasercutting, basis verbindingstechnieken en andere vaardigheden aan bod die je in staat stellen om in een makerspace (vb. in Budafabriek) of Industrial Design Center (IDC) zonder koudwatervrees aan de slag te gaan.

Benieuwd naar wat je voorgangers al hebben gemaakt? Aan het eind van de projectweken is er een toonmoment voor mensen uit de industrie. Bekijk het [filmpje](https://www.facebook.com/watch/?v=10154907127068106) met vb. Perrines aquarium, de slimme boekenkast van Annelyn, de coole koffiemachine van Ashley, een volledig zélf gemaakt intelligent long board …

Het filmpje van [editie 2018](https://www.facebook.com/watch/?v=264060247752467) is ook de moeite waard: maak kennis met een intelligente teddybeer, leer vioolspelen,&nbsp;...
