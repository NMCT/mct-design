---
title: "Intens en druk, maar ook gezellig!"
date: 2020-06-23T10:30:58+01:00
description: "Humane wetenschappen is nu niet echt een ideale vooropleiding om MCT te studeren maar dit weerhield Stéphanie niet om toch op zoek te gaan naar een unieke informatica opleiding. Haar familie en vrienden reageerden verrast op haar studiekeuze, maar ze werd gesteund door iedereen!"
cover: "MCTShootMrt2019-70.jpg"
---

> “Ik werd verliefd op MCT tijdens de opendeurdag en na het eerste jaar bleek het wel duidelijk te zijn dat ik mijn interesse gevonden had. MCT was de perfecte richting voor mij.”

Natuurlijk zijn er vakken die je meer of minder liggen en dit was bij Stéphanie niet anders. Haar moeilijkste vak was Deep Learning.  
__“Deep Learning vond ik heel moeilijk, want de theorie over de neurale netwerken is redelijk ingewikkeld. Ook kwam in dat vak data science heel hard naar boven en daar was ik nog niet genoeg mee vertrouwd.”__

Maar toen we vroegen naar het tofste kon ze zelfs niet eenduidig kiezen.  
__“Ik vond heel veel lessen interessant en kan er niet één uitkiezen die uitsprong. Dat de lessen zo praktisch gericht zijn maakt dat de lessen heel tof zijn. Hans Ameel slaagde er steeds in om een theorieles zo te geven dat het geboeid vanzelfsprekend werd.”__

De theorie en praktijkvakken zijn bij MCT echter maar 1 kant van de opleiding. Een ander aspect zijn de projecten. Hier krijgen studenten na ongeveer 8 lesweken de kans om de theorie om te zetten in praktijk. En dit zijn voor heel wat studenten toffe, spannende en leerrijke periodes. Zo ook voor Stéphanie.  
__“De projectweken waren heel leerzaam en druk, maar de mensen rondom mij waren de perfecte afleiding tijdens de pauzes. Deze weken waren echt gezellig en ik keek elk jaar opnieuw uit naar die weken. Ik ben echt heel trots op mijn projecten. Ze zijn allemaal zo verschillend en waren heel erg tof om te maken. Het project toonde steeds dat ik vooruitgang maakte in de kennis. Ik ben ook heel blij dat we tijdens de projecten eens alleen konden werken, maar ook in groep.”__

## Your Project
"Where is a free seat" of kortweg WIFS: ontworpen naar aanleiding van de frustraties om elke ochtend een vrije zitplaats te moeten zoeken op de trein. 

## Team project

Traplopen kan ook tof zijn! In samenwerking met de sport en innovatiecampus zochten we naar een oplossing om traplopen fun te maken. Op onze trap kan je spelletjes spelen en elke trede is een pianotoets. 

## Industry project

Mijn eerste groepsproject voor TVH. We hebben een systeem bedacht om incidenten binnen een loods te voorkomen!

## Research project"

Voor haar laatste project zocht Stéphanie een oplossing voor de altijd irritante ervaringen van voor het rood licht staan.  
__“Ik heb gedurende semester vijf leren werken met Unity. Dit vond ik heel erg tof. Ook Reinforcement learning kwam in dat semester in beeld. Ik wou graag deze twee zaken combineren. Daarom ben ik op zoek gegaan naar een use case waarbij ik een simulatie kan gaan maken in Unity en het gebruik van reinforcement learning kan gaan toepassen. Ik kwam dan op de use case om AI op verkeerslichten toe te passen, want niets is zo irritant als voor een rood licht te staan.”__

Na al deze projecten en ervaringen vindt ze het moeilijk om te beseffen dat haar studies er bijna op zitten. Ze voelde zich niet enkel thuis in haar studiegebied, maar ook op de campus.  
__“De school doet naast lesgeven ook bepaalde activiteiten op de campus. Zo heeft er eens een springkasteel gestaan. Hier zijn we toen opgegaan met een paar lectoren. De band die je met de lectoren hebt is niet zoals ze in het middelbaar zeggen. Het contact met hen is heel vlot, waardoor de drempel om vragen te stellen veel kleiner is.”__

> “MCT was één van de beste keuzes die ik kon maken in mijn leven en ik zou er zo opnieuw voor kiezen.”

## Korte Bio

{{< figure-custom src="Foto-Stephanie.jpg" alt="MCT studente Stephanie" class="u-mt-alpha u-mb-alpha u-1-of-6 u-rounded-full" >}}

**Stéphanie Minne**  
**Voorkennis**: Humane wetenschappen  
**Provincie**: Oost-Vlaanderen  
**Keuzetraject**: [Smart XR developer](/programma/smart-xr-developer/)  
**Waarom MCT**: Ik was op zoek naar een informatica opleiding en doordat de lessen zo praktisch gericht zijn, zijn ze ook echt tof!
