---
type: news
title: "Als MCT-student naar China"
date: 2019-05-29T08:20:40+01:00
description: "Een van onze studenten, Bram, vertelt ons zijn ervaringen tijdens de reis in China. \"Internet of Things devices en -applicaties maken er deel uit van het dagelijkse leven.\""
cover: "mct-in-china.jpg"
draft: false
---

Ik ben Bram Robyn, 2de jaars MCT-student en dankzij mijn opleiding aan de Howest heb ik de kans gekregen om deel te nemen aan de reis “China from within”. Toen ik in China aankwam merkte ik meteen op dat IoT daar geen toekomstmuziek meer is. Internet of Things devices en -applicaties maken er deel uit van het dagelijkse leven. Letterlijk alles werd daar gedaan via de app WeChat en AliPay, van betalingen doen, taxi’s en tickets bestellen tot de was doen.

Tijdens deze reis hebben we Beijing, Hangzhou en Shanghai bezocht, waarvan we het grootste deel van de reis in Hangzhou hebben doorgebracht. We kregen er les over alles wat China te bieden heeft: marketing, e-commerce, geschiedenis,... Alhoewel deze lessen niet veel te maken hadden met mijn opleiding waren deze zeker ook heel boeiend.

Een hoogtepunt van deze reis was zeker het hypermoderne Hangzhou AI Town. Hier kan je allerlei geweldige smart-tech projecten terugvinden. Je kan er IoT en smart technologies ontdekken in de meest uiteenlopende sectoren: exo-skeletten voor fysieke beperkingen, een futuristische motor die je nooit meer moet opladen, biometrische scanners en veel meer!  
Deze trip was voor mij als IT-student zeker de moeite waard. Ik heb er heel wat bijgeleerd en interessante contacten gelegd. Ik hoop alvast om er snel te mogen terugkeren.
