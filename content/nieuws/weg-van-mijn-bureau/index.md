---
title: "Weg van mijn bureau!"
date: 2020-05-19T10:30:58+01:00
description: "Na een opleiding industriële ICT in Waregem begon Emiel Vansteenbrugge aan MCT. Studeren deed hij niet steeds aan een bureau met zijn laptop. De trein, in de gangen op school en ook de tenten van het rode kruis waren zijn go to studieplekken."
cover: "cover-weg-van-mijn-bureau.jpg"
categories:
- wie
---

__“Ik ben vrijwilliger bij het Rode Kruis, dus de vele evenementen waar we paraat stonden moest ik ook nog ergens in mijn schema passen, ik kan de keren dat ik in een hulppost heb zitten leren niet meer op één hand tellen. In mijn eerste jaar stond ik zelfs het weekend voor mijn examen van Computer Networks paraat op een hardcore fuif, heel eerlijk, veel leerstof is er toen niet binnen gekomen maar het is toch goedgekomen.”__

Iedereen heeft zo zijn moeilijke vakken, niet enkel omdat ze voor deze vakken studeren op een hulppost maar ook omdat een vak je soms wat minder ligt. Emiel had het wat moeilijker met het vak Big Data.   
__“Alle vakken zijn nuttig maar daarom niet allemaal even leuk! De les waar ik het meeste aan gehad heb, was meteen ook het moeilijkste vak tijdens mijn opleiding. Big Data met Johan De Gelas was voor mij echt een uitdaging, maar de leerstof die ik opgenomen heb neem ik maar al te graag mee wanneer ik afstudeer."__

Vooraleer Emiel kan afstuderen moet hij echter nog 1 grote hindernis overwinnen, met name zijn stage in Cordoba bij de Universidad De Cordoba. Emiel was met behulp van Claudia, onze coördinator internationalisering en zijn favoriete docent, vol overtuiging vertrokken naar Spanje. Daar moet hij een website schrijven om logs uit Moodle weer te geven (Moodle is een LMS (Learning Management Studio) net zoals we op Howest Leho (Canvas) gebruiken). Helaas moest hij zijn stage halsoverkop verlaten.   
__“Met de berichtgeving van een lockdown heb ik een mailtje gestuurd naar Claudia met de vraag wat mijn mogelijkheden waren, ik kreeg vrijwel meteen antwoord dat vertrek zeker een mogelijkheid was. Op zaterdag is dan het bericht gekomen dat Spanje in volledige lockdown zou gaan vanaf maandag, op dat moment wilden mijn ouders ook dat ik naar huis keerde. Ik heb onmiddellijk beslist het weekend niet af te wachten en een ticket terug naar huis te zoeken. Het volgende probleem waar ik op botste was dat dit vliegtuig maar op maandagavond opsteeg, ik moest nog met de trein naar het vliegveld zien te geraken. Ik heb dus een treinticket op zondagavond geboekt om nog voor de lockdown in Malaga aan te komen, zo komt het dus dat ik 24 uur op de luchthaven heb gekampeerd. Na meer dan 24u onderweg te zijn had ik ongelofelijk veel honger en dat hebben mijn ouders ook gemerkt toen ze mij hadden opgepikt in België.”__

Emiel moet helaas zijn stage nu thuis in België afwerken maar dit zal hem zeker niet tegenhouden om in de toekomst nogmaals terug te keren. Reizen zit er zeker in! Want zijn beste momenten bij MCT waren de verschillende uitstappen met de opleiding met als hoogtepunt de reis naar San Francisco. 

Gelukkig gaan niet enkel de reizen hem bijblijven, maar ook de projecten die hij bij MCT heeft voltooid. 

> "Voor ons industry project werkte ik voor Cluma Rolbruggen waar we een IoT portal voor hun rolbruggen mochten ontwikkelen. Achteraf hebben we daar nog een vakantiejob mogen doen om het helemaal af te werken. Ons project wordt momenteel ook echt gebruikt op hun rolbruggen, overal in België."

Nu is het enkel nog afwachten waar Emiel zijn traject verder zal zetten na zijn MCT-opleiding. 

## Korte Bio

{{< figure-custom src="emiel.jpg" alt="MCT student Emiel Vansteenbrugge" class="u-mt-alpha u-mb-alpha u-1-of-6 u-rounded-full" >}}

**Emiel Vansteenbrugge**  
**Voorkennis**: industriële ICT  
**Provincie**: West-Vlaanderen  
**Keuzetraject**: [AI Engineer](/programma/ai-engineer/)  
**Waarom MCT**: Omdat alle leerstof uitgetest wordt in de labo’s sprak de opleiding me zeer hard aan. Ik breng de zaken liever om in de praktijk dan alles theoretisch te leren.
