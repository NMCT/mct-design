---
title: "Leren op jouw tempo – met of zonder voorkennis: zo doet MCT dat."
date: 2020-04-16T08:30:40+01:00
description: "Een veel voorkomende vraag op onze infodagen is: “heb ik wel de juiste vooropleiding?”. MCT-studenten komen immers uit zeer diverse vooropleidingen van zowel TSO als ASO. Sommigen kunnen al programmeren, anderen hebben amper een regel code gezien."
cover: "studenten-laten-leren-op-eigen-tempo.jpg"
---


Een crash course net voor de lessen eind september beginnen helpt (zie [instapcursussen](https://www2.howest.be/instapcursussen)), maar er blijven grote verschillen in voorkennis. Hoe zorg je ervoor dat... 
## Een student zonder voorkennis een goed niveau haalt maar dat tegelijkertijd wie al kan programmeren zich ook kan uitleven en vooruitgang boekt?

Ook hier is MCT de opleiding van de toekomst. Met een goed doordachte strategie die gebaseerd is op, de feedback van onze eigen studenten. Op de start van het academiejaar nemen 1MCT-studenten vrijwillig deel aan een test, die je huidige programmeervaardigheden test. Ongeveer 6 op 10 studenten deden vorig jaar mee, de anderen kozen onmiddellijk voor het “teach” traject (zie verder).

Als je voldoende praktische voorkennis kan bewijzen in deze test krijg je de keuze om volgende trajecten te volgen:
1. Het **“Coach”** Traject: je voert zelfstandig opdrachten uit en je krijgt één keer per week (2u ipv 4) individuele en klassikale feedback (2019-2020: 40% van de groep) 
2. Het **“Fast”** Traject voor de studenten die reeds goed kunnen programmeren in Python (10% van de groep). Zij krijgen grotere en moeilijkere opdrachten en werken die zelfstandig uit en krijgen feedback online. 

Alle andere studenten komen in een **“Teach”** groep (2019: de helft van de studenten). In deze groepen wordt programmeren uitgebreid gedemonstreerd door de docent. Studenten krijgen een uitgebreide demo en uitleg voor ze zelf aan een opdracht beginnen gedurende 2 maal 2 uur (=4u) per week. 

Het fijne hieraan is dat als je voor één module je sneller vooruit kan, je meer aandacht kan spenderen aan modules waar je niet in uitblinkt. Of je haalt sneller hogere _levels_ in je programmeer expertise. 

## Haal sneller hogere levels in coding

Wie nog geen voorkennis heeft, kan rekenen op meer aandacht van de docenten tijdens de demolessen. Je kan altijd terug naar de “teach” groep als je dat wil. Ieder werkt op zijn tempo, maar krijgt hetzelfde examen. 

Het gevolg is dat onze studenten méér leren dan voordien en dat de slaagcijfers toch beter waren dan toen we op de klassieke manier lesgaven. Voor MCTers geen klassieke eenheidsworst meer. Iedere MCTer zijn/haar eigen tempo!
