---
title: "International Week"
date: 2019-04-01T16:47:14+02:00
description: "De week voor het paasverlof staat volledig in teken van het uitbouwen en in stand houden van internationale ervaringen en relaties."
cover: "Internationals.jpg"
draft: false
---

Niet enkel zetten we onze gaststudenten extra in de verf maar we willen ook onze MCT-studenten even extra onderdompelen in het internationaal gevoel. De week begint rustig maar eindigt met een knal.

We starten met een uitstap voor onze internationals naar Ieper. Op dinsdag, woensdag en donderdag verwachten we enkele zeer interessante gastsprekers en kunnen studenten of lectoren deelnemen aan geweldige netwerkmomenten door bv. Deel te nemen aan het international walking dinner.

Donderdag, international day, wordt echt een topper. Studenten worden van ‘s morgens tot ’s avonds volledig overspoeld met activiteiten. Na een groots onthaal, volgen ze een workshop naar keuze, die steeds zal verzorgd worden door gespecialiseerde gastlectoren. Alle workshops hebben natuurlijk een link met internationalisatie. Enkele voorbeelden zijn: ‘Chinese language’, ‘hoe duurzaam zijn de grondstoffen in je ICT?’ en ‘We-energy Game’. Na het algemeen tai chi moment en een paella luch kunnen de studenten wegdromen bij de testimonials van verschillende studenten die reeds buitenlandse ervaringen hebben opgedaan.

Wie weet welke MCT-student de volgende zal zijn met een unieke internationale ervaring!
