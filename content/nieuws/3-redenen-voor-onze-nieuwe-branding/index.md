---
title: '3 redenen voor onze nieuwe branding'
date: 2020-01-06T09:32:00+01:00
description: 'Zoals je kan zien op onze website en social media, heeft MCT een nieuwe branding. Dit is niet zomaar iets waar we plots zin in hadden, maar deel van een grotere positieve evolutie van de opleiding.'
cover: 'logo-symbol.png'
draft: false
---

## 1 Betere zichtbaarheid

Doordat we ons duidelijker profileren als een Howest-opleiding kunnen we communicatie meer stroomlijnen. We passen beter in een geheel met andere Howest-opleidingen en zo zie je meteen dat wij bij de technische Howest-opleidingen horen. Daarnaast creëren we een meer duidelijke samenhang in het aanbod. Dit zorgt er voor dat jullie nog beter zien welke opleiding het best bij je past.

## 2 Meer vakkennis, beter onderwijs

Met onze zusteropleidingen MIT en IOT vormen we nu een groter team waarbij we efficiënter en met meer specialisatie kunnen samenwerken. We hebben alle drie onze eigen focus en zwaartepunten in de opleiding, maar soms is er overlapping. We bekijken hoe we elkaar het beste ondersteunen en jullie optimaal kunnen begeleiden. Door de branding scherp te stellen tonen we naar buitenwereld dat we onderling verweven zijn. Het resultaat merk jij als je vanuit verschillende hoeken kan bijleren.

## 3 Meer en meer vooruitstrevend

Veranderingen zijn ons eigen. Al meer dan twintig jaar zoeken we naar de beste oplossingen om up-to-date en relevant te blijven. Na onze recente shift naar artificial intelligence, een verdere uitbreiding van onze netwerk-track met IoT-technologie en een nieuwe generatie creative web-coders, is deze nieuwe stijl een verdere stap naar transparante communicatie over elk aspect van deze veelkleurige opleiding. We zoeken met ons team altijd naar nieuwe mogelijkheden om onszelf te verbeteren en jullie als jong IT-talent - gebeten door nieuwe technologie - op de arbeidsmarkt te zetten. We gaan ervoor om samen met jou, je te lanceren in de arbeidsmarkt.
