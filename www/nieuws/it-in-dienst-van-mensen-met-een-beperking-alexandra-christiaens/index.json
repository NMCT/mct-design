
	
{
	"title": "IT in dienst van mensen met een beperking - Alexandra",
	"description": "Vergeet de clichés over een IT-opleiding en IT-studenten. In het tijdperk van sensoren en slimme apps ziet een nieuwe generatie een heel ander verhaal dan enkel maar hardware en software. Alexandra Christiaens is één van hen.",
	"tools": null,
	"semester": null,
	"weight": null,
	"tags": null,
	"pillar": null,
	"tracks": null,
	"content": "\u003cp\u003eHaar student-carrière voor MCT is op zijn minst interessant te noemen:\u003cbr\u003e\n\u003cstrong\u003e“In het ASO heb ik Wetenschappen wiskunde (6u) gevolgd. Ik heb ook een master Pedagogische Wetenschappen achter de rug. Specifiek studeerde ik af als Master in de Orthopedagogiek (juli 2018) aan de KU Leuven. Ik heb dus best wel al een rugzakje vol verzamelde kennis, maar wat betreft programmeren was ik bij het aanvangen van mijn MCT-studie nog een \u0026lsquo;blank slate\u0026rsquo;.“\u003c/strong\u003e\u003c/p\u003e\n\u003cp\u003eEen master in de zorg die een IT bachelor gaat studeren, het lijkt wel de wereld op zijn kop. Maar dat is het niet.  Alexandra wou het praktische van MCT graag combineren met haar eerder verkregen kennis als orthopedagoog:\u003cbr\u003e\n\u003cstrong\u003e“Ik denk dat er nog veel mogelijkheden zijn om als een goede programmeur een bijdrage te kunnen leveren aan het leven van personen met een beperking. Niet alleen met focus op de zorg, maar ook op de kwaliteit van leven. De bestaande app \u003ca href=\"https://www.bemyeyes.com/\"\u003eBe my eyes\u003c/a\u003e is voor mij een inspiratiebron op dit vlak.”\u003c/strong\u003e\u003c/p\u003e\n\u003cblockquote\u003e\n\u003cp\u003e\u0026ldquo;Ik denk dat er nog veel mogelijkheden zijn om als een goede programmeur een bijdrage te kunnen leveren aan het leven van personen met een beperking.\u0026rdquo;\u003c/p\u003e\n\u003c/blockquote\u003e\n\u003cp\u003eIs de droom van IT ten dienste van de zorg overeind gebleven nu ze in 2e jaar van MCT zit?\u003cbr\u003e\n\u003cstrong\u003e“Jazeker! Mijn tweede MCT-project (3e semester MCT) is een voorbeeld van wat ik later in het werkveld zou willen bereiken. In samenwerking met studenten ergotherapie hebben we een app uitgewerkt voor jongeren met een lichte verstandelijke beperking en/of autismespectrumstoornis om hun zelfstandigheid te bevorderen.”\u003c/strong\u003e\u003c/p\u003e\n\u003cp\u003eDe app die Alexandra en haar team ontwikkelde bestaat uit twee verschillende interfaces.\u003c/p\u003e\n\u003cblockquote\u003e\n\u003cp\u003eIn samenwerking met studenten ergotherapie hebben we een app uitgewerkt voor jongeren met een lichte verstandelijke beperking.\u003c/p\u003e\n\u003c/blockquote\u003e\n\u003cp\u003eEén voor de begeleider/ouder om op basis van pictogrammen of foto\u0026rsquo;s stappenplannen aan te maken. De stappenplannen kunnen dan gekoppeld worden aan het juiste account van de jongere. De jongere ziet een eenvoudigere interface om hen niet te overprikkelen. De jongere kan op eenvoudige wijze door de stappenplannen lopen en in geval van nood vanuit de app hun begeleider of ouder opbellen.\u003c/p\u003e\n\u003cp\u003eHet blijft niet bij één project, op dit moment (4e semester) werkt Alexandra aan een prototype voor een app voor minder mobiele personen.\u003c/p\u003e\n\u003cp\u003eWaarom heeft Alexandra specifiek voor MCT gekozen en niet een andere IT opleiding?\u003cbr\u003e\n\u003cstrong\u003e“MCT biedt een brede basis aan waarna uitgesplitst wordt in vier uitstroomprofielen. De brede basis omvat vier pijlers: Create, Code, Connect, Analysis. Ik wilde graag van alle vier een zekere basiskennis verwerven voor ik me zou specialiseren. Het is deze insteek, samen met de focus op projecten die me overtuigden om voor MCT te kiezen.“\u003c/strong\u003e\u003c/p\u003e\n\u003cp\u003eAlexandra beschrijft haar MCT-ervaring als student zonder voorkennis:\u003cbr\u003e\n\u003cstrong\u003e“In MCT staan de docenten altijd klaar om studenten te helpen bij vragen of problemen. Zeker als student zonder programmeerkennis was dit heel fijn.“\u003c/strong\u003e\u003c/p\u003e\n\u003cp\u003eEn als ze één hoogtepunt moet uitkiezen? “Een hoogtepunt van elk semester is het overkoepelend project, dit geeft me telkens veel inzicht in mijn kunnen en maakt me extra benieuwd naar het werkveld.”\u003c/p\u003e\n\u003cblockquote\u003e\n\u003cp\u003e\u0026ldquo;Projecten geven me telkens veel inzicht in mijn kunnen en maken me extra benieuwd naar het werkveld.\u0026rdquo;\u003c/p\u003e\n\u003c/blockquote\u003e\n\u003cp\u003eSlimme applicaties ontwikkelen die de kwaliteit van het leven verbeteren. Alexandra is een inspirerend voorbeeld dat deel uitmaakt van een groeiende groep jongeren die de MCT-projecten realiseren met een missie. \u003cstrong\u003e#NextIoTGeneration\u003c/strong\u003e\u003c/p\u003e\n\u003ch2 id=\"korte-bio\"\u003eKorte Bio\u003c/h2\u003e\n\n\n\u003cfigure class=\"u-mt-alpha u-mb-alpha u-1-of-6 u-rounded-full\"\u003e\n    \u003cimg src=\"AlexandraChristiaens.png\" alt=\"MCT student Alexandra Christiaens\" /\u003e\n    \n\u003c/figure\u003e\n\n\n\u003cp\u003e\u003cstrong\u003eAlexandra Christiaens\u003c/strong\u003e\u003cbr\u003e\n\u003cstrong\u003eVoorkennis\u003c/strong\u003e: ASO Wetenschappen-Wiskunde, Master Pedagogische wetenschappen - Orthopedagogiek (KUL)\u003cbr\u003e\n\u003cstrong\u003eProvincie\u003c/strong\u003e: West-Vlaanderen\u003cbr\u003e\n\u003cstrong\u003eKeuzetraject\u003c/strong\u003e: \u003ca href=\"/programma/next-web-developer/\"\u003eNext Web Developer\u003c/a\u003e\u003cbr\u003e\n\u003cstrong\u003eWaarom MCT\u003c/strong\u003e: Omdat er veel mogelijkheden zijn om als een goede programmeur een bijdrage te kunnen leveren aan het leven van personen met een beperking.\u003c/p\u003e\n\u003cp\u003eMCT biedt een brede basis aan waarna uitgesplitst wordt in vier uitstroomprofielen.  De brede basis omvat vier pijlers: Create, Code, Connect, Analysis. Ik wilde graag van alle vier een zekere basiskennis verwerven voor ik me zou specialiseren. Het is deze insteek, samen met de focus op projecten die me overtuigden om voor MCT te kiezen\u003c/p\u003e\n"
}

